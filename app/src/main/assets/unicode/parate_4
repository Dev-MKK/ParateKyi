$ယဿာနုဘာဝတော ယက္ခာ၊$
$နေ၀ ဒေဿန္တိ ဘီသနံ။$
$ယဉှိ စေဝါနုယုဉ္ဇန္တော၊$
$ရတ္တိန္ဒိ၀'မတန္ဒိတော။$

$သုခံ သုပတိ သုတ္တော စ၊$
$ပါပံ ကိဉ္စိ န ပဿတိ။$
$ဧဝမာဒိဂုဏူပေတံ၊$
$ပရိတ္တံ တံ ဘဏာမ ဟေ။$

$ကရဏီယ'မတ္ထကုသလေန၊$
$ယန္တ သန္တံ ပဒံ အဘိသမေစ္စ။$
$သက္ကော ဥဇူစ သုဟုဇူ စ၊$
$သုဝစော စဿ မုဒု အနတိမာနီ။$

$သန္တုဿကော စ သုဘရော စ၊$
$အပ္ပကိစ္စော စ သလ္လဟုကဝုတ္တိ။$
$သန္တိန္ဒြိယော စ နိပကော စ၊$
$အပ္ပဂဗ္ဘော ကုလေသွ'နနုဂိဒ္ဓေါ။$

$န စ ခုဒ္ဒ'မာစရေ ကိဉ္စိ၊$
$ယေန ဝိညူ ပရေ ဥပဝဒေယျုံ။$
$သုခိနော ဝ ခေမိနော ဟောန္တု၊$
$သဗ္ဗသတ္တာ ဘဝန္တု သုခိတတ္တာ။$

$ယေ ကေစိ ပါဏဘူတ'တ္ထိ၊$
$တသာ ဝါ ထာဝရာ ဝ'နဝသေသာ။$
$ဒီဃာ ဝါ ယေ ဝ မဟန္တာ၊$
$မဇ္ဈိမာ ရဿကာ အဏုကထူလာ။$

$ဒိဋ္ဌာ ဝါ ယေ ဝ အဒိဋ္ဌာ၊$
$ယေ ဝ ဒူရေ ဝသန္တိ အဝိဒူရေ။$
$ဘူတာ ဝ သမ္ဘဝေသီ ဝ၊$
$သဗ္ဗသတ္တာ ဘဝန္တု သုခိတတ္တာ။$

$န ပရော ပရံ နိကုဗ္ဗေထ၊$
$နာတိမညေထ ကတ္ထစိ န ကိဉ္စိ။$
$ဗျာရောသနာ ပဋိဃသည၊$
$နညမညဿ ဒုက္ခ'မိစ္ဆေယျ။$

$မာတာ ယထာ နိယံပုတ္တ -$
$မာယုသာ ဧကပုတ္တ'မနုရက္ခေ။$
$ဧဝမ္ပိ သဗ္ဗဘူတေသု၊$
$မာနသံ ဘာဝယေ အ ပရိမာဏံ။$

$မေတ္တဉ္စ သဗ္ဗလောကသ္မိံ၊$
$မာနသံ ဘာဝယေ အပရိမာဏံ။$
$ဥဒ္ဓံ အဓော စ တိရိယဉ္စ၊$
$အသမ္ဗာဓံ အဝေရ'မသပတ္တံ။$

$တိဋ္ဌံ စရံ နိသိန္နော ဝ၊$
$သယာနော ယာဝတာ'ဿ ဝိတမိဒ္ဓေါ။$
$ဧတံ သတိံ အဓိဋ္ဌေယျ၊$
$ဗြဟ္မ'မေတံ  ဝိဟာရ'မိဓ'မာဟု။$

$ဒိဋ္ဌိဉ္စ အနုပဂ္ဂမ္မ၊$
$သီလဝါ ဒဿနေန သမ္ပန္နော။$
$ကာမေသု ဝိနေယျ ဂေဓံ၊$
$န ဟိ ဇာတုဂ္ဂဗ္ဘသေယျ ပုန ရေတိ။$
